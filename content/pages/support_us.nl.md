---
title: Steun Ons
layout: article
---

### Vrijwilligers
DWH draait volledig op vrijwilligers. Ieder jaar zetten er weer meer dan
100 mensen zich ieder in als vrijwilliger voor DWH. Vrijwilligers organiseren
onze activiteiten, staan achter de bar, geven voorlichting op scholen en nog
zoveel meer. Wilt u zich ook inzetten als vrijwilliger spreek ons dan eens aan
in de bar of stuur ons een mailtje via [bestuur@dwhdelft.nl](mailto:bestuur@dwhdelft.nl).

### Lidmaatschap
Door lid te worden steun je ons in díe dingen die we zo belangrijk vinden, zoals
de kennismakingsgroep, voorlichting op middelbare scholen, filmavond, baravonden
en alle andere activiteiten bij DWH.

Als lid ontvang je het blad van DWH: het Andersblad en mag je bij de EatingOUT
aanschuiven waar je lekker, gezellig en goedkoop kunt eten.

Meer informatie en inschrijven kan via deze [link](https://my.dwhdelft.nl/signup).

### Doneren
Door te doneren aan DWH kunt u ons extra financieel ondersteunen. Extra geld
kunnen wij altijd goed gebruiken om nog meer te kunnen organiseren voor de LHBT+ 
gemeenschap in het organiseren van activiteiten, het bieden van een ontmoetingsplek,
het geven van voorlichting (op scholen) en nog veel meer.

U kunt een donatie aan DWH doen door een overboeking te maken naar
IBAN: NL75 INGB 0003 2492 37 t.n.v. DWH ledenadministratie.
Wilt u jaarlijks een gift doen en dit vastleggen dan kunt u het
onderstaande formulier invullen en mailen naar
[penningmeester@dwhdelft.nl](mailto:penningmeester@dwhdelft.nl).
Door ook een incassomachtiging hierbij af te geven kunt u uw gift elk jaar
automatisch laten regelen.

<files-list folder-id="17w67mVzuluZCErwxEFnZTdR1MCYrIy0i"></files-list>
  
### Fiscaal voordelig schenken
De Delftse Werkgroep Homoseksualiteit heeft een [ANBI-status](/anbi) hierdoor kunt
u onder bepaalde voorwaarden fiscaal voordelig schenken aan onze vereniging. Voor
de exacte huidige voorwaarden verwijzen wij u door naar de 
[website van de belastingdienst](https://www.belastingdienst.nl/wps/wcm/connect/nl/aftrek-en-kortingen/content/gift-aftrekken).

Verdere vragen over het doneren aan DWH kunt u stellen door deze te mailen
naar [penningmeester@dwhdelft.nl](mailto:penningmeester@dwhdelft.nl).

### Adverteren in het Andersblad
Het [Andersblad](/andersblad) is het verenigingsblad van DWH dat 3 keer per jaar
verschijnt (rond eind april, augustus en december). Het Andersblad staat altijd
bomvol leuke artikelen, opinies, verslagen, foto’s en veel meer. Het blad wordt
verspreid onder al onze leden en vele externe partners. De oplage is meer dan
300 exemplaren voor iedere editie.

Er is de mogelijkheid om een advertentie in ons blad te plaatsen. Stuur een mail
naar [penningmeester@dwhdelft.nl](mailto:penningmeester@dwhdelft.nl) voor de actuele
prijzen en (verdere) mogelijkheden.
