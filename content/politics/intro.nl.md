# **Verkiezingen** 2022

Geachte programmacommissie,

Een gemeente hoort voor alle inwoners en bezoekers een veilige plek te zijn. Iedereen kan zijn wie hij, zij of hen
is, ongeacht hun seksualiteit of gender. COC Haaglanden en DWH werken graag mee dit tot stand te brengen en bieden
daarom deze handreiking met hoofdlijnen en specifieke actiepunten, die door partijen kunnen worden opgenomen in de
programma’s voor de gemeenteraadsverkiezingen van 2022.\
We gebruiken de afkorting LHBTI+, hieronder vallen homo– en biseksuele, transgender en intersekse personen, maar
ook andere groepen mensen die door hun relaties of identiteit niet binnen de ouderwetse man-vrouw norm vallen. Ook
de term queer wordt vaak gebruikt om deze groep aan te duiden, maar de intentie is dezelfde. Iedereen mag zichzelf
duiden zoals hij/zij/hen dat zelf wil.

## COVID herstel

Veel LHBTI+beleid steunt op de inzet van vrijwilligers vanuit betrokken gemeenschappen van mensen die samen kunnen
komen. Daarom zien we gezellige en veilige ontmoetingsplekken als de basis voor LHBTI+emancipatie. Gelijkgestemden
leren kennen, samen activiteiten ontplooien, zichtbaar zijn in de samenleving, dat is wat
LHBTI+belangenverenigingen zoals COC en DWH heel direct op lokaal niveau bijdragen.\
15 maanden Corona restricties hebben hier een flinke deuk in geslagen, want als het om ontmoeten gaat is online
maar een beperkt alternatief. Heel veel zaken moeten weer opstarten, een flinke opgave waar we keihard mee aan de
slag zullen gaan.\
Daarom is juist nu de steun van de gemeente extra nodig! Alleen dan kan de continuïteit van het lokale
LHBTI+beleid worden gewaarborgd.

We bedanken u bij voorbaat hartelijk voor uw inzet voor LHBTI+ personen in uw gemeente.

Met vriendelijke groet,

Werkgroep Politiek\
COC Haaglanden en DWH
