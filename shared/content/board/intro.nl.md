DWH zoekt bestuursleden!
De kerntaak van elk bestuurslid is zorgen dat andere vrijwilligers hun taken goed kunnen vervullen.
Dat maakt het een van de meest afwisselende en uitdagende taken die je op je kunt nemen: we werken aan projecten wanneer ze nieuw zijn of een zetje nodig hebben, en dragen ze daarna weer over aan andere vrijwilligers.
Door zo andere vrijwilligers te empoweren laat je heel veel mooie dingen gebeuren, en dat doen we samen in een gezellig en hecht team van mensen met hart voor de vereniging en LHBT+ emancipatie.

De invulling en benodigde skills als bestuurslid zijn sterk afhankelijk van de functie die je gaat vervullen.
Je kan secuur werken aan financiÃ«n of verslagen, of je maakt makkelijk een praatje met samenwerkingspartners of nieuwe vrijwilligers, of je hebt een luisterend oor voor wat er speelt bij en tussen leden.

**Algemene eisen**

1. 6-12 uur per week, kan verspreid of in spurts, afhankelijk van functie en invulling;
2. Gevoel voor hoe het met de vereniging gaat en wat er kan verbeteren;
3. Je pakt makkelijk iets nieuws op en leert hoe het werkt;
4. En je laat het ook makkelijk weer los wanneer het over te dragen is aan een ander.
